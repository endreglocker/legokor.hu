---
layout: project
title: Tanfolyamrobot
logo: 
preview: Tanfolyamrobot.jpg
status: active
introduction: A LEGO Kör tanfolyamrobotjainak közös fejlesztése, programozása, beágyazott fejlesztés és digitális hardvertervezés
leader: kiovics-daniel
members:

---

A projekt a Tanfolyamrobotok karbantartásával, fejlesztésével, és a robotika tanfolyam anyagának és feladatainak kidolgozásával foglalkozik. A robotok központi eleme egy STM32 mikrovezérlő, ami egy saját fejlesztéső alaplapon helyezkedik el. 

Ez gyakorlatilag egy kicsi, programozható számítógép, mellyel az eszköz többi elemét könnyen lehet vezérelni.  Az alaplap csatlakozik a többi perifériához, például a kijelzőhöz, szervóhoz, motormeghajtóhoz, ESP-hez. Emellett a szenzorok adatait is feldolgozza, mint a színérzékelő, távolságérzékelő, enkóderek, és az IMU.

A projekt fő profilja a beágyazott fejlesztés, azonban szerepet kap még a digitális hardvertervezés, szabályozástechnika, és a robotok programozása is. A témakínálat idén a telemetriához tartozó webfejlesztéssel is bővült. Az újoncok így sok feladat közül válogathatnak, a szenzorbeültetésen és programozáson át egészen a robot magas szintű irányításával bezárólag.


